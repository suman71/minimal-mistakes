|| সুমন রহমান ||

পানি বিধিমালা প্রকাশিত হয় ২০১৮ সালের ১৬ আগস্ট অর্থাৎ শোক দিবসের পরের দিন। মাঠ পর্যায়ে পানি বাস্তবায়নে পানি বিধিমালা আমাদের নখদর্পণে থাকতে হবে। আইনের বিষয়গুলো একটু বিদঘুটে লাগে আমার কাছে। তাই পানি বিধিমালাকে আমি মুখস্থ করেছি কিছু Mnemonic বা মনে রাখার টেকনিক দিয়ে। আপনারাও এভাবে মনে রাখতে পারেন। দেখবেন, পানি বিধিমালা পানির মত সহজ (!!!) (এখন অবশ্য পানি সহজ না! পানির অনেক দাম।) আজ থাকছে এর প্রথম পর্ব। 

পানি বিধিমালা ২০১৮ তে ১৪ টি অধ্যায় এবং ৫২  টি বিধি আছে (আগস্ট শোকের মাস, সাথে মনে রাখুন ৫২ এর ভাষা আন্দোলন)। 

১৪ টি অধ্যায় মনে রাখার ট্যাবলেট। 

###### ১। প্রারম্ভিক

(১ মানে শুরু। প্রারম্ভিক। কবুল বলে শুরু করলেন) 

###### ২। পানির অধিকার

(আপনি যখনি কবুল বললেন, আপনার ওপর আপনার স্ত্রীর অধিকার প্রতষ্ঠিত হয়ে গেছে। মানে সে এখন আপনাকে কিল ঘুষি দিতে পারবে। আবার আর একগ্লাস পানি দাওতো– বলে আপনারও পানি চাওয়ার অধিকার প্রতিষ্ঠিত হয়েছে।) 

###### ৩। আন্তর্জাতিক ও আঞ্চলিক সহযোগিতা। 

(আন্তর্জাতিক ও সহযোগিতার ‘ত’ মানে ৩ অধ্যায়। আবার, বউ যেমন কিল ঘুষি দেয়, পানি এগিয়ে দিয়ে সহযোগিতাটাও সেই করে।)

###### ৪। পানি নীতি

(চার অধ্যায়ে পানি= চা-পানি, আমরা যদি এভাবে ব্যাসবাক্য বানাই কেমন হবে! হ্যাঁ, চা-পানি গ্রাম বাংলার একটা রীতি নীতি। যখন কোনো মেহমান বাসায় বেড়াতে আসে, তখন অন্তত একটু চা-পানি না খাওয়ায় আমরা বিদায় দেইনা। তাহলে চার অধ্যায়ে চা-পানি অর্থাৎ পানি নীতি)

###### ৫। প্রতিপালন

(৫ এ পালন, মানে প্রতিপালন। ছোটবেলার নামতা মুখস্থ করার মত পড়ুন)

###### ৬। অপসারণ

(৬ এ সারণ, মানে অপসারন। যা কিছু অপ বা খারাপ, তাই সরাতে হবে)

৭। পরিদর্শন, পরিবীক্ষণ ও আটক

৭ম আকাশে নাকী পরী থাকে। পরীদের আটক করার কথা বলা হয়েছে। 

######  ৮। প্রকল্প ছাড়

(আট এ ছাড়= আছাড়। আবার আমরা একটা ব্যাসবাক্য বানালাম।)

######  ৯। পানি সঙ্কটাপন্ন এলাকা ঘোষণা ও উহার ব্যবস্থাপনা

( ৯ এ ঘোষণা। ৯ কে দেখলেই সঙ্কটাপন্ন মনে হয়। বাংলায় হ্রস্ব ঌ কার নামে একটা বর্ণ ছিলো যা এখন বিলুপ্ত)

###### ১০। ভূগর্ভস্থ পানির সুরক্ষা, সংরক্ষণ ও ব্যবস্থাপনা

(এই অধ্যায়ের সাথে একটা শব্দ বেশ যায়। মনে রাখুনঃ ভূয়োদর্শন**।** ভূয়োদর্শন মানে- অনেক দেখেশুনে যে অভিজ্ঞতা লাভ হয়। এখানে ভূয়োদর্শনের ভূ-মানে ভূগর্ভস্থ পানি, দর্শন হচ্ছে ১০ অধ্যায়ের সুরক্ষা, সংরক্ষণ ও ব্যবস্থাপনা)

###### ১১। জলস্রোতের স্বাভাবিক প্রবাহ ব্যবস্থাপনা

(ছোটবেলায় একটা মুভি দেখেছিলাম। সবাই দেখেছে। ওরা এগারো জন। এই ছবিতে দেখা যায় জলস্রোত, বন্যার মধ্যে বাঙ্গালীরা স্বাধীনতার জন্য যুদ্ধ করে।)

###### ১২। সুরক্ষা আদেশ

(বাংলার বারো ভূঁইয়া মুঘলদের পরাজিত করে বাংলাকে সুরক্ষা করেছিলেন, এবং আনন্দে গান ধরেছিলেন, বাঁশির সুর শুনে আর কাজ নাই, সে যে ডাকাতিয়া বাশি... এখানে বাঁশি মানে বারো অধ্যায়, সুর মানে সুরক্ষা)

###### ১৩। প্রতিপালন বা সুরক্ষা আদেশ লঙ্ঘনের জন্য জরিমানা আদেশ

(এখানে সাতপাঁচ না ভেবে ভাববেন পাঁচবারো, তাহলেই পোয়াবারো, নাহলে আপনার তেরটা বাজবে। পাঁচ বারো অর্থাৎ প্রতিপালন ও সুরক্ষা আদেশ লঙ্ঘনের জন্য ৫০ লক্ষ টাকা রেডি রাখবেন জরিমানা দেয়ার জন্য।)

###### ১৪। বিবিধ 

(১৪ টা বিবির জন্য ১৪ এপ্রিলে ১৪ টা ফুল। সুনিলের মত বলবোঃ বিশ্ব সংসার তন্ন তন্ন করে এনেছি ১০৮ (১৪ টা) টা নীল পদ্ম।)

 

*এই হলো ১ম পর্ব। অধ্যায়ভিত্তিক মজা হবে বাকী পর্বগুলোতে, যদি এইগুলা ভালো লাগে, শেয়ার করুন । ধন্যবাদ।* 
