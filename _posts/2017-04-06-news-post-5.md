---
layout: post
title: কম পানিতে হবে চার ফসল
date: 2017-04-06 20:35
author: iwrmbarind
comments: true
categories: [4R, Consultant, IWRM, Newspaper, Video]
---
কৃষি কাজের জন্য বরেন্দ্র অঞ্চলের প্রধান সমস্যা পানি। একে তো উঁচু-নিচু জমি তার ওপর পানি সংকট এ অঞ্চলের কৃষিতে  এক ধরনের বিরূপ প্রভাব ফেলে সবসময়ই।

সংকট মেটাতে বরেন্দ্র বহুমুখী উন্নয়ন কর্তৃপক্ষ চালু করেছে অসংখ্য গভীর নলকূপ। সেচ সুবিধা নিয়ে এসব জমিতে কৃষকরা বছরে ফলাচ্ছে দুই ধরনের ধান। তবে, এখনো সেচ সুবিধার বাইরে থাকা উঁচু বরেন্দ্র অঞ্চলের প্রায় ৭০ হাজার হেক্টর জমির জন্য একমাত্র ভরসা বৃষ্টির পানি। যার সাহায্যে বছরে ফলে মাত্র এক জাতের ধান। পানির ওপর নির্ভরতা কমিয়ে একই জমিতে বছরে চার ফসল ভিত্তিক শস্য বিন্যাস কৌশল বের করেছেন কৃষি গবেষণা ইনস্টিটিউটের সরেজমিন গবেষণা বিভাগ। এরই মধ্যে এর সুফল পেতে শুরু করেছে এ অঞ্চলের কৃষকরা।

গবেষকদের হিসাব মতে, প্রতিবছর ইরি-বোরো মৌসুমে প্রতি বিঘা জমিতে পানি লাগে প্রায় এক হাজার ৬০০ মিলিমিটার। এতে পানির স্তর দিন দিন নিচে নামার পাশাপাশি বিরূপ প্রভাব পড়ছে পরিবেশের ওপর। চার ফসল বিন্যাস কৌশলের  আওতায় একই জমি থেকে সরিষা, মুগ ডাল, টি আউশ ও টি আমন ধান চাষ করা সম্ভব হচ্ছে।

কম জমিতে বছরে বেশি ফসল উৎপাদনের পাশাপাশি জমির ক্ষয়রোধ এবং পরিবেশের ভারসাম্য রক্ষায় উদ্ভাবিত কৌশল ব্যবহারে কৃষকদের এগিয়ে আসার আহ্বান জানিয়েছেন কৃষি বিজ্ঞানীরা।

https://youtu.be/9ewh-T6KeAI

<a href="http://www.ntvbd.com/bangladesh/37077//print" target="_blank">Link</a>
