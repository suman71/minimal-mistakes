---
layout: post
title: নওগাঁর বরেন্দ্র অঞ্চলে খাবার পানির তিব্র সংকট
date: 2017-04-06 17:34
author: iwrmbarind
comments: true
categories: [Consultant, IWRM, Newspaper]
---
<div><strong>নওগাঁ, ২৬ এপ্রিল, এবিনিউজ :</strong> দেশের বরেন্দ্র অঞ্চল গুলোর মধ্যে ঠাঁঠাঁ বরেন্দ্র অঞ্চল নামে খ্যাত নওগাঁর পোরশা, সাপাহার, পতœীতলা ও নিয়ামতপুর এলাকা। এসব এলাকায় এমনিতেই পানির সংকট এর পরেও আশির দশকের পরে অত্যাধুনিক যন্ত্রপাতি ব্যাবহারের মাধ্যমে এসব ঠাঁঠাঁ বরেন্দ্র এলাকার নিচু অঞ্চলে অপরিকল্পিতভাবে যত্র তত্র সেচ কাজের জন্য গভীর নলকূপ স্থাপন করায় প্রতিবছর ভূ-গর্ভস্থ পানির স্তর বা লেয়ার অস্বাবাভিক হারে নিচে নেমে যাচ্ছে আর সে কারণে বর্তমানে এই এলাকার বিভিন্ন গ্রামে হঠাৎ করে খাবার পানির তিব্র সংকট দেখা দিয়েছে।</div>
<div>চৈত্রের দাবাদাহ ও প্রচন্ড খরায় ভূ-গর্ভস্থ পানির স্তর অত্যাধিক হারে নিচে নেমে যাওয়ায় বরেন্দ্র অঞ্চল নওগাঁর সাপাহার উপজেলা সদরের নিকটবর্তী মানিকুড়া দিঘীপাড়া গ্রামের কূপগুলির পানিও শুকিয়ে যাওয়ায় খাবার পানির তিব্র সংকট দেখা দিয়েছে। পানির অভাবে অত্যন্ত নোংরা পানিতে তারা নিত্য দিনের ধোয়া মোছার কাজও সারছে।</div>
<div>আজ মঙ্গলবার সরে জমিনে ওই গ্রামে গিয়ে পানি সংকটের এই চিত্র দেখা গেছে। গ্রামবাসী প্রয়োজনীয় পানির অভাবে বিপাকে পড়ে প্রতিদিন পানির সন্ধানে এক গ্রাম থেকে অন্য গ্রামে গিয়ে পানি সংগ্রহ করে জীবন যাপন করছে। গ্রামে অবস্থিত একমাত্র কূপটি প্রতিদিন শুকিয়ে যাওয়ায় সারা রাত ধরে জমানো পানি টুকু সংগ্রহ করতে গ্রামবাসীরা রাত ৩টা থেকে ওই কূপে ভিড় জমিয়ে জীবন বাঁচানোর মতো একটু করে পানি সংগ্রহ করতেই কূপটি আবারো শুকিয়ে যাচ্ছে, ফলে তারা কোন রকমে সকালের খাবার শেষে প্রয়োজনীয় পানির জন্য প্রতিদিন বিকেলে ঝাঁকে ঝাঁকে গ্রামের মেয়ে ও বধুদের পাশের গ্রামগুলিতে সারিবদ্ধ ভাবে কলসি কাঁকে পানি সংগ্রহ করতে যেতে দেখা গেছে।</div>
<div>ওই গ্রামের কয়েকজন গৃহ বধুর সাথে কথা হলে তারা জানান, পানির জন্য এক সাথে বেশ কয়েকজন পাশ্বের কোন গ্রামের কূপে গেলে সেখানেও আস্তে আস্তে পানির সঙ্কট দেখা দিবে তাই ওই গ্রামের মানুষ তাদেরকে এক সাথে এতো পানি দিতে বাধা দেয়, তাই তারা নিরুপায় হয়ে ছোট ছোট দলে বিভক্ত হয়ে আশপাশের অন্যান্য গ্রামের বিভিন্ন কূপ থেকে কষ্ট করে পানি সংগ্রহ করে ঘরে ফিরছেন।</div>
<div>গ্রামবাসী জানান, দেশের ঠাঁ ঠাঁ বরেন্দ্র অঞ্চল নামে খ্যাত নওগাঁর সাপাহার, পোরশা, পতœীতলা ও নিয়ামতপুর এলাকা। আর এসব এলাকায় এমনিতেই পানির সংকট। এরপরেও আশির দশকের পরে অপরিকল্পিতভাবে যত্রতত্র সেচ কাজের জন্য গভীর নলকূপ স্থাপন করায় ভূগর্ভস্থ পানির স্তর অস্বাভাবিক হারে নিচে নেমে যাচ্ছে।</div>
<div>বরেন্দ্র এলাকায় ভূ-গর্ভস্থ পানির স্তর বা লেয়ার যে হারে নিচে নেমে যাচ্ছে তাতে এসব এলাকায় সুপেয় খাবার পানির মারাত্মক সংকট আর বেশী দুরে নয় বলে এলাকাবাসী মনে করছেন। বর্তমানে নওগাঁর সাপাহার উপজেলার মানিকুড়া দিঘীপাড়া গ্রামসহ উপজেলার যে সমস্ত গ্রামে খাবার পানির সংকট দেখা দিয়েছে ওইসব গ্রামের সাধরণ মানুষ অচিরেই পানি সংকট মোকাবেলায় প্রয়োজনীয় ব্যবস্থা গ্রহণের জন্য সরকারের সংশ্লিষ্ট কর্তৃপক্ষের জরুরী হস্তক্ষেপ কামনা করেছেন।</div>
<div><a href="http://www.abnews24.com/2016/04/26/6672">Link</a></div>
